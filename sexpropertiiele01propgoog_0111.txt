36 PROPERTII BL. II, 8. 9.

Hoc eodem ferro stillet uterque cruor.

Quamvis ista mihi mors est inhonesta futura:
Mors inhonesta quidem, tu moriere tamen.

Ille etiam abrepta desertus coniuge Achilles
Cessare in tectis pertulit arma sua. 30

Viderat ille Phrygas, fractos in litore Achivos,
Fervere et Hectorea Dorica castra face,

Viderat informem multa Patroclon harena
Porrectum et sparsas caede iacere comas,

Omnia formosam propter Briseida passus: 35
Tantus in erepto saevit amore dolor.

ht postquam sera captiva est reddita poena,
Fortem idern Haemoniis Hectora traxit equis.

Inferior multo cum sim vel matre vel armis,
Mirum, si de me iure triumphat Amor? 40

IX.

Iste quod est, ego saepe fui : sed fors et in hora
Hoc ipso eiecto carior alter erit.

Penelope poterat bis denos salva per annos
Vivere, tam multis femina digna procis:

Coniugium falsa poterat differre Minerva, 5
Nocturno solvens texta diurna dolo :

Visura et quamvis numquam speraret Ulixen,
Illum expectando iacta remansit anus.

N ec non exanimem amplectens Briseis Achillem
Candida vesana verberat ora manu, 10

Et dominum lavit maerens captiva cruentum,
Propositum fluviis in Simoenta vadis,

Foedavitque comas, et tanti corpus Achilli
Maximoque in parva sustulit ossa manu,

 

