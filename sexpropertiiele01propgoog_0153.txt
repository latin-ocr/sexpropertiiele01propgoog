78 PROPERTII EL. ΙΙΙ, 5.

v.
Pacis Amor deus est, pacem veneramur amantes:
Stant mihi cum domina praelia dura mea.
N ec tamen inviso pectus mihi carpitur auro,
Nec bibit e gemma divite nostra sitis,
N ec mihi mille iugis Campania pinguis aratur, 5
Nec, misera, aera paro clade, Corintho, tua.
Ο prima infelix fingenti terra Prometheo 1
Ille parum caute pectoris egit opus :
Corpora disponens mentem non vidit in arte.
Recta animi primum debuit esse via. 10
,Nunc maris in tantum vento iactamur, et hostem
Quaerimus, atque armis nectimus arma nova.
Haut ullas portabis opes Acherontis ad undas,
Nudus at inferna, stulte, vehere rate.
Victor cum victis pariter miscebitur umbris: 15
Consule cum Mario, capte Iugurtha, sedes.
Lydus Dulichio non distat Croesus ab Iro.
Optima mors, parca quae venit acta die„
Me iuvat in prima coluisse Helicona iuventa,
Musarumque choris inplicuisse manus: 20
Me iuvat et multo mentem vincire Lyaeo,
Et caput in verna sempor habere rosa.
Atque ubi iam Venerem gravis interceperit aetas,
Sparserit et nigras alba senecta comas,
Tum mihi naturae libeat perdiscere mores, 25
Quis deus hanc mundi temperet arte domum,
Qua venit exoriens, qua deficit, unde coactis
Cornibus in plenum menstrua luna redit,
Unde saio superant venti, quid flamine captet
Eurus, etinnnbesunde perennet aqua, 30

 

